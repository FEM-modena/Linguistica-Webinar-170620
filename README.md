# Linguistica-Webinar-170620
<script src="https://cdnjs.cloudflare.com/ajax/libs/font-awesome/5.13.0/js/all.min.js" integrity="sha256-KzZiKy0DWYsnwMF+X1DvQngQ2/FxF7MF3Ff72XcpuPs=" crossorigin="anonymous"></script>

<a href="https://fem.digital" rel="FEM Future Education Modena" target="_blank">![](FEM_Logo.png)</a>

# Come si legge un’immagine? Esercizi di annotazione interattiva

## La nostra Classroom
Questo webinar fa parte di una programmazione più ampia, dedicata all’interazione tra linguistica e didattica in classe, e pensata per condividere e sviluppare attività, idee, suggerimenti, e per instaurare uno scambio di esperienze e necessità. Per questo abbiamo creato una piattaforma di discussione online: puoi accedere alla stanza dedicata di <a href="https://classroom.google.com/u/0/" target="_blank">Google Classroom</a>, utilizzando il codice **jdibcze**.
Speriamo che questa diventi un punto di incontro tra tutte le competenze fin qui coinvolte, per poterci scambiare opinioni sulle attività e proposte inedite per temi, metodi e strumenti di lavoro a scuola. 

## Le nostre proposte: attività di annotazione con Creender

Creender è un software open source creato da Alessio Palmero Aprosio (Fondazione Bruno Kessler) nell’ambito del progetto **CREEP** (Cyberbulling Effects Prevention) coordinato dalla prof.ssa Sara Tonelli, con lo scopo di identificare e prevenire gli effetti del cyberbullismo sugli adolescenti. Creender nasce quindi come tool di annotazione di contenuti multimodali (in particolare immagini tratte dai social media) per l’analisi dei fenomeni legati alla violenza verbale, ed è stato utilizzato - in via sperimentale - in alcune classi pilota di scuole secondarie di primo e secondo grado della provincia di Trento. 
L’attività che vi proponiamo in questo webinar si collega dunque al nostro percorso di comprensione del testo dedicato all’identificazione ed emersione delle categorie e delle funzioni che caratterizzano il linguaggio ostile, o **hate speech**. Questa volta però *tradurremo* le attività di annotazione dal testo all’immagine, proponendovi alcune immagini campione prese dal web che verranno etichettate secondo queste cinque categorie:
-Razzismo
-Discriminazione religiosa
-Abilismo
-Omofobia
-Sessismo

Il **metodo** dell’annotazione - e della successiva emersione di fenomeni linguistici e *sociali*- permette di operare un’analisi critica sull’immagine, allo scopo di generare una maggiore consapevolezza nell’uso degli strumenti e delle diverse modalità comunicative (non solo il testo quindi, ma anche le immagini) a nostra disposizione. 

### Come funziona Creender?
@@@

![](creender_interfaccia.jfif)


